אמא מקפידה לחיות נכון<br>
מתרגלת יוגה ופילאטיס<br>
ומודטת כל יום<br>
אבל בזמן האחרון<br>
קשה לקום מהמיטה<br>
בוכה המון ובלי סיבה<br>
הרופא רשם דיכאון<br>
<br>
בצהרי היום<br>
בין הכביסה לילדים<br>
גונבת כמה רגעים<br>
עם כוס קפה ועיתון<br>
בערב נפגשים עם זוג מהמכון<br>
בירה ופיצוחים, שיחות סלון<br>
בין אקטואליה לנדל"ן<br>
הגוף שלה עדיין כאן<br>
היא עצמה רחוק בדמיון<br>
<br>
אבאל'ה עובד המון<br>
המזכירה שלו קיבלה אותו<br>
בכל מני בתי מלון<br>
אמא קיבלה שרשרת עם תליון<br>
ונופש פעם בשנה<br>
טסים לאירופה או ארצות הברית<br>
יש שופינג אבל אין תכלית<br>
הכי חשוב לשמור על הפאסון<br>
<br>
אמא מקפידה לחיות נכון<br>
הפסיקה לגמרי עם בשר אדום<br>
ונגמלה מאופרות סבון<br>
אבל בזמן האחרון<br>
קשה לקום מהמיטה<br>
בוכה המון ובלי סיבה<br>
הרופא רשם דיכאון<br>
<br>
במרכז המסחרי של השכונה<br>
דוחפת עגלה<br>
שלום שלום<br>
אבל כולם יודעים<br>
שזו בעצם מלחמה<br>
<br>
אום<br>
שאנטי<br>
שאנטי<br>
שאנטי<br>
<br>
אום<br>
שלום<br>
שלום<br>
שלום<br>
